{
    "content": [
        {
            "type": "title",
            "text": "Teoria degli spazi metrici"
        },
        {
            "type": "subtitle",
            "text": "In questo capitolo introduciamo i concetti fondamentali degli spazi metrici, che sono essenziali per comprendere la topologia e l'analisi in contesti più generali rispetto agli spazi euclidei."
        },
        {
            "type": "heading",
            "level": 3,
            "text": "Spazi metrici: definizione, primi esempi inclusi spazi euclidei"
        },
        {
            "type": "paragraph",
            "text": "Per questa sezione fare riferimento al corso di <a href=\"/home/fede/fisica/geometria-e-algebra-lineare/pages/index.html\">geometria e algebra lineare.</a>."
        },
        {
            "type": "heading",
            "level": 3,
            "text": "Intorni e classificazione dei punti"
        },
        {
            "type": "paragraph",
            "text": "Per misurare la distanza all'interno di un insieme, ci avvaliamo della nozione di intorno."
        },
        {
            "type": "paragraph",
            "text": "Sia \\((X,d)\\) uno spazio metrico. Sia \\(p \\in X\\) e \\(r > 0\\). Si chiama <highlight>intorno</highlight> di \\(p\\) di raggio \\(r\\) l'insieme \\(B(p,r) = \\{x \\in X : d(x,p) < r\\}\\). Il punto \\(p\\) si chiama <highlight>centro</highlight> dell'intorno."
        },
        {
            "type": "theorem",
            "content": [
                {
                    "type": "title",
                    "text": "Teorema (Proprietà di Haudorff)"
                },
                {
                    "type": "statement",
                    "text": "Sia \\(X,d\\) uno spazio metrico e siano \\(x,y \\in X\\). Se \\(x \\neq y\\), allora esiste \\(r > 0\\) tale che \\(B(x,r) \\cap B(y,r) = \\emptyset\\)."
                }
            ]
        },
        {
            "type": "paragraph",
            "text": "Sia \\(X,d\\) uno spazio metrico e \\(A \\subseteq X\\) un suo sottoinsieme. Un punto \\(p \\in X\\) si dice"
        },
        {
            "type": "olist",
            "items": [
                "<highlight>Interno</highlight> ad A se \\(\\exists r > 0: B(p,r) \\subseteq A\\)",
                "<highlight>Esterno</highlight> ad A se \\(\\exists r > 0: B(p,r) \\subseteq A^c\\)",
                "<highlight>di frontiera</highlight> per A se \\(\\forall r > 0\\),      \\(B(p,r) \\cap A \\neq \\emptyset\\) e \\(B(p,r) \\cap A^c \\neq \\emptyset\\)"
            ]
        },
        {
            "type": "paragraph",
            "text": "Sia \\(X,d\\) uno spazio metrico e \\(A \\subseteq X\\) un suo sottoinsieme. Un punto \\(p \\in X\\) si dice"
        },
        {
            "type": "olist",
            "items": [
                "di <highlight>Accumulazione</highlight> per A se \\(\\forall r\\), \\(\\exists x \\neq p : x \\in B(p,r) \\cap A\\)",
                "<highlight>Isolato</highlight> in A se \\(\\exists r\\), \\(B(p,r) \\cap A = \\{p\\}\\)"
            ]
        },
        {
            "type": "theorem",
            "content": [
                {
                    "type": "title",
                    "text": "Teorema"
                },
                {
                    "type": "statement",
                    "text": "Sia \\(X,d\\) uno spazio metrico e \\(A \\subseteq X\\) un suo sottoinsieme. Un punto \\(p\\) è di accumulazione per A se e solo se ogni suo intorno contiene i punti di A."
                }
            ]
        },
        {
            "type": "heading",
            "level": 3,
            "text": "Insiemi aperti, chiusi, limitati e compatti: loro proprietà"
        },
        {
            "type": "paragraph",
            "text": "Sia \\(X,d\\) uno spazio metrico e \\(A \\subseteq X\\) un suo sottoinsieme. Si dice che \\(A\\) <highlight>Aperto</highlight> se \\(A = \\mathring{A}\\). Si dice che \\(A\\) è <highlight>Chiuso</highlight> se \\(A^c\\) è aperto."
        },
        {
            "type": "paragraph",
            "text": "\\((-\\infty, b)\\), \\((a, +\\infty)\\), \\((-\\infty, +\\infty)\\) sono aperti, mentre \\((-\\infty,b]\\), \\([a,+\\infty)\\) sono chiusi."
        },
        {
            "type": "theorem",
            "content": [
                {
                    "type": "title",
                    "text": "Teorema (Insiemi chiusi)"
                },
                {
                    "type": "statement",
                    "text": "Sia \\(X,d\\) uno spazio metrico e \\(A \\subseteq X\\) un suo sottoinsieme. L'insieme \\(A\\) è chiuso se e solo se \\(\\iff\\)\\(A' \\subseteq A\\), cioè contiene tutti i suoi punti di accumulazione."
                },
                {
                    "type": "proof",
                    "text": "<span class=\"dim\">Dimostrazione</span> \\((\\Rightarrow)\\) Sia \\(A\\) chiuso e sia \\(p \\in A^c\\). Poichè \\(p\\) è interno ad \\(A^c\\), esiste un intorno \\(B(p,r)\\) che non contiene punti di \\(A\\). Quindi \\(p\\) non è di accumulazione per \\(A\\). In altri termini, \\(A' \\subseteq A\\). \\((\\Leftarrow)\\) Viceversa, sia \\(A' \\subseteq A\\) e sia \\(p\\) un qualunque punto di \\(A^c\\). Per ipotesi \\(p\\) non è di accumulazione per \\(A\\). Questo significa che esiste un intorno \\(B(p,r)\\) che non contiene alcun punto di \\(A\\) diverso da p. Dato che \\(p \\in A^c\\), \\(B(p,r) \\cap A = \\emptyset\\); perciò \\(B(p,r) \\subseteq A^c\\). Quindi \\(p\\) è interno ad \\(A^c\\). Ne segue che \\(A^c\\) è aperto. \\(\\blacksquare\\)"
                }
            ]
        },
        {
            "type": "paragraph",
            "text": "Sia \\((X,d)\\) uno spazio metrico e sia \\(A \\subseteq X\\). Si chiama <highlight>chiusura</highlight> di \\(A\\) l'insieme \\(\\overline{A} = A \\cup A'\\)."
        },
        {
            "type": "theorem",
            "content": [
                {
                    "type": "title",
                    "text": "Teorema (Chiusura)"
                },
                {
                    "type": "statement",
                    "text": "Sia \\((X,d)\\) uno spazio metrico e sia \\(A \\subseteq X\\). Allora: <ol><li>\\(\\overline{A}\\) è un chiuso.</li><li>Se F è un insieme chiuso tale che \\(F \\supseteq A\\), allora \\(F \\supseteq \\overline{A}\\) (ossia \\(\\overline{A}\\) è il più \"piccolo\" insieme chiuso che contiene A).</li><li>\\(A\\) è chiuso se e solo se \\(A = \\overline{A}\\).</li><li>Se \\(A \\supset F\\), allora \\(\\overline{A} \\supset \\overline{F}\\).</li></ol>"
                },
                {
                    "type": "proof",
                    "text": "<span class=\"dim\">Dimostrazione</span> <ol><li> Se \\(p\\) è un punto di accumulazione per \\(A \\cup A'\\), allora \\(p\\) è di accumulazione per \\(A\\) o per \\(A'\\). Supponiamo che \\(p\\) sia di accumulazione per \\(A\\), allora \\(p \\in A'\\). Se \\(p\\) è invece di accumulazione per \\(A'\\), ogni intorno \\(B(p,r)\\) deve contenere un punto \\(x \\in A'\\). Poiché \\(B(p,r)\\) è aperto, esiste \\(s > 0\\) tale che \\(B(x,s) \\subset B(p,r)\\). Poiché \\(B(x,s)\\) contiene infiniti punti di \\(A\\), lo stesso vale per \\(B(p,r)\\). Quindi, di nuovo, \\(p \\in A'\\).</li><li>I punti di accumulazione di A sono anche punti di accumulazione di F. Poichè F è chiuso, si ha \\(F \\supseteq A \\cup A'\\).</li><li>\\(A \\subset \\overline{A}\\) sempre, ma per la \\((2.)\\), se \\(A\\) è chiuso con \\(A \\supseteq A\\), allora \\(A = \\overline{A}\\).</li><li>\\(A \\supset F \\Rightarrow \\overline{A} \\supset F\\), il quale essendo chiuso per \\((3.)\\), implica \\(\\overline{A} \\supset \\overline{F}\\). \\(\\blacksquare\\)</li></ol>"
                }
            ]
        },
        {
            "type": "theorem",
            "content": [
                {
                    "type": "title",
                    "text": "Teorema (Unioni e Intersezioni)"
                },
                {
                    "type": "statement",
                    "text": "Sia \\((X,d)\\) uno spazio metrico. <ol><li>\\(E_i\\) aperto \\(\\forall i \\in I \\Rightarrow \\displaystyle\\bigcup_{i \\in I} E_i\\) è aperto.</li><li>\\(E_1, \\ldots, E_n\\) aperti \\(\\Rightarrow \\displaystyle\\bigcap_{j=1}^n E_j\\) è aperto.</li><li>\\(E_i\\) chiuso \\(\\forall i \\in I \\Rightarrow \\displaystyle\\bigcap_{i \\in I} E_i\\) è chiuso.</li><li>\\(E_1, \\ldots, E_n\\) chiusi \\(\\Rightarrow \\displaystyle\\bigcup_{j=1}^n E_j\\) è chiuso.</li></ol>"
                },
                {
                    "type": "proof",
                    "text": "<span class=\"dim\">Dimostrazione</span> <br> Ricordiamo \\(E = \\displaystyle\\bigcup_{i \\in I} E_i = {x \\in X : \\exists i \\in I, x \\in E_i}\\) e \\(\\displaystyle\\bigcap_{i \\in I} E_i = {x \\in X : \\forall i \\in I, x \\in E_i}\\).<ol><li>\\(p \\in \\displaystyle\\bigcup_{i \\in I} E_i \\Rightarrow \\exists i_0 : p \\in E_{i_0}\\), aperto \\(\\Rightarrow \\exists r > 0 : B(p,r) \\subset E_{i_0} \\subset \\displaystyle\\bigcup_{i \\in I} E_i\\)</li><li>\\(p \\in \\displaystyle\\bigcap_{i = 1}^{N} E_i \\Rightarrow \\forall i = 1, \\ldots, N, p \\in E_{i} \\rightarrow \\forall i = 1, \\ldots, N, \\exists r_i > 0 : B(p,r_i) \\subset E_i\\). Sia \\(r:= \\min\\{r_i : i = 1, \\dots, N\\}\\); allora \\(B_r(p) \\subset B_{r_i}(p) \\subset E_i \\ \\ \\forall i = 1, \\cdots, N\\) cioè \\(B_r(p) \\subset \\displaystyle\\bigcap_{i = 1}^{N} E_i\\)</li><li> La terza e la quarta sono conseguenze delle regola di De Morgan: \\((\\displaystyle\\bigcup_{i \\in I} E_i)^c = \\displaystyle\\bigcap_{i \\in I} (E_i)^c\\) e \\((\\displaystyle\\bigcap_{i \\in I} E_i)^c = \\displaystyle\\bigcup_{i \\in I} (E_i)^c\\) e del fatto che \\(E\\) è chiuso se e solo se \\(E^c\\) è aperto.</li><li>Guardare il punto 3. \\(\\blacksquare\\)</li></ol>"
                }
            ]
        },
        {
            "type": "paragraph",
            "text": "Sia \\((X,d)\\) uno spazio metrico e sia \\(E \\subseteq X\\), \\(E \\neq \\emptyset\\). Chiamiamo <highlight>diametro</highlight> di \\(E\\) la quantità \\[\\operatorname{diam}(E) := \\sup\\{d(x,y) : x,y \\in E\\}\\] Se \\(\\operatorname{diam}(E) < +\\infty\\), si dice che \\(E\\) è <highlight>limitato</highlight>. Inoltre, l'essere finito implica l'essere limitato ma non viceversa."
        },
        {
            "type": "theorem",
            "content": [
                {
                    "type": "title",
                    "text": "Teorema (Proprietà degli insiemi limitati)"
                },
                {
                    "type": "statement",
                    "text": "Sia \\((X,d)\\) uno spazio metrico: <ol><li>Se \\(E\\) è finito, allora \\(E\\) è limitato.</li><li>Se \\(E_1\\) e \\(E_2\\) sono limitati, allora \\(E_1 \\cup E_2\\) è limitato.</li><li>Se \\(E \\neq \\emptyset\\) e \\(\\operatorname{diam}(E) = 0\\), allora \\(E = \\{p\\}\\), \\(p \\in X\\).</li></ol>"
                },
                {
                    "type": "proof",
                    "text": "<span class=\"dim\">Dimostrazione</span> <ol><li> Consideriamo l'insieme \\(E = \\{x_1, \\ldots, x_n\\}\\) per \\(n \\in N\\). <br> Per definizione, ricordiamo che \\[\\operatorname{diam}(E) = \\sup \\{ d(x, y) \\mid x, y \\in E \\}\\] Poichè \\(E\\) ha \\(n\\) punti, l'insieme delle distanza tra gli elementi di \\(E\\) è \\[\\{ d(x_i, x_j) \\mid 1 \\leq i, j \\leq n \\}\\] Quest'ultimo è un insieme finito di numeri reali e in quanto insieme finito non vuoto ha un massimo, quindi esiste un indice \\(i_0, j_0\\) tale che \\[\\max \\{ d(x_i, x_j) \\mid 1 \\leq i, j \\leq n \\} = d(x_{i_0}, x_{j_0}) < +\\infty\\] Ma allora \\[\\operatorname{diam}(E) = \\sup \\{ d(x,y) \\mid x,y \\in E \\} = \\max \\{ d(x_i, x_j) \\mid i,j = 1,\\ldots,n \\} < +\\infty\\] Dimostrando così che l'insieme \\(E\\) è limitato. \\(\\blacksquare\\)</li><li>Per ipotesi, gli insiemi \\(E_1\\) e \\(E_2\\) sono limitati, ossia \\[E_1 \\subseteq B_{r_1}(x_1) = \\{ z \\in X : d(z, x_1) < r_1 \\}\\] \\[E_2 \\subseteq B_{r_2}(x_2) = \\{ z \\in X : d(z, x_2) < r_2 \\}\\] Definiamo ora un nuovo raggio \\[R = r_1 + r_2 + d(x_1,x_2)\\] Scegliamo come centro il punto \\(x_1\\) (potremmo aver scelto \\(x_2\\) come centro e il ragionamento verrebbe simmetrico). Vogliamo dimostrare che \\(E_1 \\cup E_2\\) è contenuto in \\(B_R(x_1)\\), cioè \\[\\forall z \\in E_1 \\cup E_2, \\quad d(z, x_1) < R\\] Consideriamo ora un punto qualunque \\(z \\in E_1 \\cup E_2\\), ci sono due casi possibili:<ul><li>Caso 1: \\(z \\in E_1\\) <br> Per ipotesi, \\(z\\) appartiene a \\(E_1\\), quindi \\(d(z,x_1) < r_1\\). <br> Dalla definizione precedente di \\(R\\) troviamo la relazione \\[r_1 \\leq r_1 + r_2 + d(x_1,x_2) = R\\] <br> Quindi, abbiamo che \\[d(z,x_1) < r_1 \\leq R \\Rightarrow d(z,x_1) < R\\] Dimostrando che \\(z \\in B_R(x_1)\\).</li><li>Caso 2: \\(z \\in E_2\\) <br> In questo caso, dobbiamo usare un approccio differente poichè ci troviamo più \"lontani\" dal centro \\(x_1\\), possiamo applicare poichè siamo in uno spazio metrico la disuguaglianza triangolare \\[d(z,x_1) \\leq d(z,x_2) + d(x_2,x_1)\\] Ma \\(d(x_2,x_1) = d(x_1,x_2)\\) e \\(d(z,x_2) < r_2 \\) quindi \\[d(z, x_1) < r_2 + d(x_1, x_2)\\] Aggiungiamo infine \\(r_1\\) a entrambi i membri \\[d(z,x_1) + r_1 < r_2 + r_1 + d(x_1,x_2)\\] Arrivando così a scrivere \\[d(z,x_1) + r_1 < R\\] \\(d(z,x_1) + r_1 < R\\) è più debole di \\(d(z,x_1) < R\\), dimostrando così che \\(z \\in B_R(x_1)\\).</li></ul> Abbiamo così dimostrato che \\(E_1 \\cup E_2 \\subseteq B_R(x_1)\\), quindi \\(E_1 \\cup E_2\\) è limitato. \\(\\blacksquare\\)</li><li>Poniamo per assurdo che \\(\\exists \\ p_1 \\neq p_2 \\in E\\), allora, avremmo che \\(\\operatorname{diam}(E) \\geq d(p_1,p_2) > 0\\) il che è in contraddizione con l'ipotesi. In conclusione, l'unico modo per avere un insieme \\(E\\) non vuoto di diametro 0 è che \\(E\\) contenga un solo punto \\(p\\) appartenente allo spazio metrico \\((X,d)\\). \\(\\blacksquare\\)</li></ol>"
                }
            ]
        },
        {
            "type": "paragraph",
            "text": "Sia \\((X,d)\\) uno spazio metrico e sia \\(A \\subseteq X\\). Si dice che \\(A\\) è <highlight>compatto</highlight> se"
        },
        {
            "type": "theorem",
            "content": [
                {
                    "type": "title",
                    "text": "Teorema (Proprietà degli insiemi compatti)"
                },
                {
                    "type": "statement",
                    "text": "Sia \\((X,d)\\) uno spazio metrico e sia \\(E \\subseteq X\\) non vuoto. Se l'insieme \\(E\\) è compatto, allora: <ol><li> L'insieme \\(E\\) è limitato.</li><li> L'insieme \\(E\\) è chiuso.</li><li>Per ogni sottoinsieme \\(A \\subseteq E\\), si ha \\(A' \\neq \\emptyset\\).</li></ol>"
                }
            ]
        },
        {
            "type": "theorem",
            "content": [
                {
                    "type": "title",
                    "text": "Teorema di Heine-Borel"
                },
                {
                    "type": "statement",
                    "text": "Un insieme \\(E \\subset \\mathbb{R}\\) è compatto se e solo se è chiuso e limitato."
                }
            ]
        },
        {
            "type": "theorem",
            "content": [
                {
                    "type": "title",
                    "text": "Teorema di Bolzano-Weierstrass"
                },
                {
                    "type": "statement",
                    "text": "Sia \\(A \\subset \\mathbb{R^n}\\) un insieme infinito limitato. Allora \\(A\\) ammette almeno un punto di accumulazione."
                },
                {
                    "type": "proof",
                    "text": "<span class=\"dim\">Dimostrazione</span> Poichè \\(A\\) è limitato, anche la sua chiusura \\(\\overline{A}\\) è limitata e, ovviamente, chiusa. Per il teorema di Heine-Borel, \\(\\overline{A}\\) è compatto. Poichè \\(A\\) è infinito e \\(A \\subseteq \\overline{A}\\), per la proprietà degli insiemi compatti, \\(A' \\neq \\emptyset\\) \\(\\blacksquare\\)"
                }
            ]
        },
        {
            "type": "paragraph",
            "text": "Un corollario del teorema di Bolzano-Weierstrass afferma che ogni successione limitata in \\(\\mathbb{R^n}\\) ammette almeno una sottosuccessione convergente. Ci tornerà utile per dimostrare la completezza di \\(\\mathbb{R}\\)."
        },
        {
            "type": "heading",
            "level": 3,
            "text": "Successioni a valori in spazi metrici: successioni convergenti e unicità del limite"
        },
        {
            "type": "paragraph",
            "text": "Forniamo ora la definizione di limite di successione in uno spazio metrico. Una successione \\(\\{x_n\\}_{n \\in \\mathbb{N}}\\) a valori in uno spazio metrico \\((X,d)\\) è una funzione \\(f : \\mathbb{N} \\to X\\), ossia ad ogni numero naturale \\(n\\) associa un punto \\(x_n \\in X\\)."
        },
        {
            "type": "paragraph",
            "text": "Si dice che la successione \\(\\{x_n\\}_{n \\in \\mathbb{N}}\\) <highlight>converge</highlight> a un punto \\(x \\in X\\) se per ogni \\(\\epsilon > 0\\) esiste un intero \\(N \\in \\mathbb{N}\\) tale che per ogni \\(n \\geq N\\) si ha \\(d(x_n,x) < \\epsilon\\). In tal caso si scrive"
        },
        {
            "type": "math",
            "text": "\\lim_{n \\to +\\infty} x_n = x"
        },
        {
            "type": "theorem",
            "content": [
                {
                    "type": "title",
                    "text": "Teorema (Unicità del limite)"
                },
                {
                    "type": "statement",
                    "text": "Sia \\((X,d)\\) uno spazio metrico e sia \\(\\{x_n\\}_{n \\in \\mathbb{N}}\\) una successione a valori in \\(X\\). Se \\(\\{x_n\\}_{n \\in \\mathbb{N}}\\) converge a \\(x \\in X\\) e a \\(y \\in X\\), allora \\(x = y\\)."
                },
                {
                    "type": "proof",
                    "text": "<span class=\"dim\">Dimostrazione</span> Supponiamo per assurdo che \\(x \\neq y\\). Allora, per la proprietà di Hausdorff, esiste un raggio \\(r > 0\\) tale che \\(B(x,r) \\cap B(y,r) = \\emptyset\\). Poiché \\(\\{x_n\\}_{n \\in \\mathbb{N}}\\) converge a \\(x\\), esiste un intero \\(N_1\\) tale che per ogni \\(n \\geq N_1\\), \\(x_n \\in B(x,r)\\). Analogamente, poiché \\(\\{x_n\\}_{n \\in \\mathbb{N}}\\) converge a \\(y\\), esiste un intero \\(N_2\\) tale che per ogni \\(n \\geq N_2\\), \\(x_n \\in B(y,r)\\). Sia ora \\(N = \\max(N_1, N_2)\\); allora per ogni \\(n \\geq N\\), si ha sia \\(x_n \\in B(x,r)\\) che \\(x_n \\in B(y,r)\\), il che implica che \\(x_n \\in B(x,r) \\cap B(y,r)\\), una contraddizione. Quindi, deve essere che \\(x = y\\). \\(\\blacksquare\\)"
                }
            ]
        },
        {
            "type": "heading",
            "level": 3,
            "text": "Condizioni necessarie per la convergenza"
        },
        {
            "type": "theorem",
            "content": [
                {
                    "type": "title",
                    "text": "Teorema (convergenza delle sottosuccessioni)"
                },
                {
                    "type": "statement",
                    "text": "Una successione \\(\\{x_n\\}_{n \\in \\mathbb{N}}\\) converge ad un limite \\(p\\) se e solo se \\((\\iff\\) ogni sua sottosuccessione \\(\\{x_{n_k}\\}_{k \\in \\mathbb{N}}\\) converge allo stesso limite \\(p\\)."
                },
                {
                    "type": "proof",
                    "text": "<span class=\"dim\">Dimostrazione</span> \\((\\Rightarrow)\\) Conseguenza diretta della definizione di limite per \\(\\{x_n\\}_{n \\in \\mathbb{N}}\\). In breve, poiché per ogni \\(k > K=N\\) l'indice della sottosuccessione è \\(n_k \\ge k > N\\), i termini \\(x_{n_k}\\) rientrano tra quelli \\(x_n\\) (con \\(n>N\\)) che sono già nell'intorno \\((p-\\epsilon, p+\\epsilon)\\), ereditando così la convergenza a \\(p\\). <br> \\((\\Leftarrow)\\) Per ipotesi, esiste \\(p_0\\) tale che per ogni sottosuccessione \\(\\{x_{n_k}\\}_{k \\in \\mathbb{N}}\\) di \\(\\{x_n\\}_{n \\in \\mathbb{N}}\\) si ha \\(x_{n_k} \\to p_0\\). Poniamo ora per assurdo che \\(\\{x_n\\}_{n \\in \\mathbb{N}} \\) non converga ad alcun limite. Allora, esiste un \\(\\epsilon > 0\\) tale che per ogni intero \\(N \\in \\mathbb{N}\\), esiste un \\(n > N\\) con \\(d(x_n,p_0) \\geq \\epsilon\\). Costruiamo una sottosuccessione \\(\\{x_{n_k}\\}_{k \\in \\mathbb{N}}\\) scegliendo per ogni \\(k\\) un indice \\(n_k \\geq k\\) tale che \\(d(x_{n_k},p_0) \\geq \\epsilon\\). Allora, la sottosuccessione \\(\\{x_{n_k}\\}_{k \\in \\mathbb{N}}\\) non converge a \\(p_0\\), contraddicendo l'ipotesi. Quindi, deve essere che \\(\\{x_n\\}_{n \\in \\mathbb{N}} \\to p_0\\). \\(\\blacksquare\\)"
                }
            ]
        },
        {
            "type": "paragraph",
            "text": "Sia \\(X,d\\) uno spazio metrico, \\((x_n)_{n \\in \\mathbb{N}} \\subset X\\) si dice <highlight>successione di Cauchy</highlight> se per ogni \\(\\epsilon > 0\\) esiste un intero \\(N \\in \\mathbb{N(\\epsilon)}\\) tale che per ogni \\(m,n \\geq N\\) si ha \\(d(x_n,x_m) < \\epsilon\\). In altre parole, gli elementi della successione diventano definitivamente vicini tra loro al crescere di \\(n\\) e \\(m\\)."
        },
        {
            "type": "theorem",
            "content": [
                {
                    "type": "title",
                    "text": "Teorema (ogni successione convergente è di Cauchy)"
                },
                {
                    "type": "statement",
                    "text": "Sia \\((X,d)\\) uno spazio metrico e sia \\(\\{x_n\\}_{n \\in \\mathbb{N}}\\) una successione a valori in \\(X\\). Se \\(\\{x_n\\}_{n \\in \\mathbb{N}}\\) converge a \\(x \\in X\\), allora \\(\\{x_n\\}_{n \\in \\mathbb{N}}\\) è una successione di Cauchy."
                },
                {
                    "type": "proof",
                    "text": "<span class=\"dim\">Dimostrazione</span> Sia \\(p \\in X\\) il \\(lim_{n \\to +\\infty} x_n\\). Per ogni \\(\\epsilon > 0\\), esiste un intero \\(\\tilde{N} \\in \\mathbb{\\tilde{N(\\frac{\\epsilon}{2})}}\\) tale che per ogni \\(n \\geq N\\), si ha \\(d(x_n,p) < \\frac{\\epsilon}{2}\\). <br> Ora, per ogni \\(m,n \\geq \\mathbb{N(\\epsilon)} := \\mathbb{\\tilde{N(\\frac{\\epsilon}{2})}}\\), possiamo applicare la disuguaglianza triangolare per ottenere: \\[d(x_n,x_m) \\leq d(x_n,p) + d(p,x_m) < \\frac{\\epsilon}{2} + \\frac{\\epsilon}{2} = \\epsilon\\] Dimostrando così che \\(\\{x_n\\}_{n \\in \\mathbb{N}}\\) è una successione di Cauchy. \\(\\blacksquare\\)"
                }
            ]
        },
        {
            "type": "theorem",
            "content": [
                {
                    "type": "title",
                    "text": "Teorema (ogni successione di Cauchy è limitata)"
                },
                {
                    "type": "statement",
                    "text": "Sia \\((X,d)\\) uno spazio metrico e sia \\((x_n)_{n \\in \\mathbb{N}} \\subset X\\) una successione di Cauchy. Allora \\(\\{x_n\\}_{n \\in \\mathbb{N}}\\) è limitata, cioè \\(E = \\{x : X \\mid x = x_n, n \\in \\mathbb{N}\\}\\) è limitato."
                },
                {
                    "type": "proof",
                    "text": "<span class=\"dim\">Dimostrazione</span> Per ogni \\(\\epsilon > 0\\), esiste un intero \\(N \\in \\mathbb{N(\\epsilon)}\\) tale che per ogni \\(m,n \\geq N\\), si ha \\(d(x_n,x_m) < \\epsilon\\). Scegliamo \\(\\epsilon = 1\\). <br> Ora, l'insieme \\[E_1 = \\{ x = x_n \\mid n = 1, 2, \\ldots, N_1 - 1 \\}\\] è limitato (è finito). Mentre, l'insieme \\[E_2 = \\{ x = x_n \\mid n \\geq N_1 \\} \\] è anch'esso limitato (\\(\\operatorname{diam}E \\leq 1\\)). <br> Quindi, l'insieme \\(E = E_1 \\cup E_2\\) è limitato per la proprietà degli insiemi limitati. \\(\\blacksquare\\)"
                }
            ]
        },
        {
            "type": "paragraph",
            "text": "Ricordiamo quindi che:"
        },
        {
            "type": "math",
            "text": "\\text{Successione convergente} \\Rightarrow \\text{Successione di Cauchy} \\Rightarrow \\text{Successione limitata}"
        },
        {
            "type": "paragraph",
            "text": "Tuttavia, non valgono le implicazioni inverse \\(\\Leftarrow\\)."
        },
        {
            "type": "heading",
            "level": 3,
            "text": "Successioni a valori reali"
        },
        {
            "type": "paragraph",
            "text": "\\(\\{x_n\\}_n\\in\\mathbb{N} \\subset \\mathbb{R}\\) è una <highlight>successione convergente</highlight> se esiste \\(l \\in \\mathbb{R}\\) tale che per ogni \\(\\epsilon > 0\\), esiste un intero \\(n_0\\) tale che per ogni \\(n \\geq n_0\\), si ha \\(|x_n - l| < \\epsilon\\), ovvero: \\(l - \\epsilon < x_n < l + \\epsilon\\). In tal caso si scrive \\[\\lim_{n \\to +\\infty} x_n = l\\]"
        },
        {
            "type": "paragraph",
            "text": "Sia \\(\\{x_n\\}_n\\in\\mathbb{N} \\subset \\mathbb{R}\\) una successione a valori reali. <br> Si dice che la successione <highlight>diverge</highlight> a \\(\\infty\\) se per ogni \\(M\\), esiste un intero \\(n_0\\) tale che per ogni \\(n \\geq n_0\\), si ha \\(x_n > M\\). <br> Si dice che la successione <highlight>diverge</highlight> a \\(-\\infty\\) se per ogni \\(M\\), esiste un intero \\(n_0\\) tale che per ogni \\(n \\geq n_0\\), si ha \\(x_n < M\\)."
        },
        {
            "type": "paragraph",
            "text": "Come dimostrato in precedenza, anche per le successioni a valori reali valgono le seguenti proprietà:"
        },
        {
            "type": "olist",
            "items": [
                "Il limite di una successione, se esiste, è unico.",
                "Per ogni successione convergente, ogni sua sottosuccessione converge allo stesso limite."
            ]
        },
        {
            "type": "heading",
            "level": 4,
            "text": "Monotonia"
        },
        {
            "type": "paragraph",
            "text": "Una successione \\(\\{x_n\\}_{n \\in \\mathbb{N}}\\) si dice <highlight>monotona crescente</highlight> se \\(x_n \\leq x_{n+1}\\) per ogni \\(n \\in \\mathbb{N}\\). <br> Una successione \\(\\{x_n\\}_{n \\in \\mathbb{N}}\\) si dice <highlight>monotona decrescente</highlight> se \\(x_n \\geq x_{n+1}\\) per ogni \\(n \\in \\mathbb{N}\\)."
        },
        {
            "type": "paragraph",
            "text": "La monotonia è stretta se le disuguaglianze sono strette (\\(<\\) o \\(>\\)). Inoltre, diciamo che la successione è definitivamente monotona se le proprietà di monotonia valgono per ogni \\(n \\geq n_0\\), per un certo \\(n_0 \\in \\mathbb{N}\\)."
        },
        {
            "type": "paragraph",
            "text": "Una successione \\(\\{x_n\\}_{n \\in \\mathbb{N}}\\) si dice <highlight>regolare</highlight> se esiste, finito o infinito, il limite \\(\\lim_{n \\to +\\infty} x_n\\)."
        },
        {
            "type": "theorem",
            "content": [
                {
                    "type": "title",
                    "text": "Teorema (Successioni monotone sono regolari)"
                },
                {
                    "type": "statement",
                    "text": "Sia \\(\\{x_n\\}_{n \\in \\mathbb{N}}\\) una successione monotona, anche definitivamente. Allora, essa è regolare. In particolare: <ol><li>Se \\(\\{x_n\\}_{n \\in \\mathbb{N}}\\) è crescente, allora \\(\\lim_{n \\to +\\infty} x_n = \\sup\\{x_n : n \\geq n_0\\}\\).</li><li>Se \\(\\{x_n\\}_{n \\in \\mathbb{N}}\\) è decrescente, allora \\(\\lim_{n \\to +\\infty} x_n = \\inf\\{x_n : n \\geq n_0\\}\\).</li></ol>"
                }
            ]
        },
        {
            "type": "heading",
            "level": 3,
            "text": "Spazi metrici completi"
        },
        {
            "type": "paragraph",
            "text": "Uno spazio metrico si dice <highlight>completo</highlight> se ogni successione di Cauchy è convergente. <br> Vedremo infatti che \\((R^n,d_e)\\) è uno spazio metrico completo."
        },
        {
            "type": "theorem",
            "content": [
                {
                    "type": "title",
                    "text": "Teorema (Completezza di \\((\\mathbb{R},d)\\))"
                },
                {
                    "type": "statement",
                    "text": "Lo spazio metrico \\((\\mathbb{R},d)\\) è completo."
                },
                {
                    "type": "proof",
                    "text": "<span class=\"dim\">Dimostrazione</span> Sia \\(\\{x_n\\}_{n \\in \\mathbb{N}}\\) una successione di Cauchy in \\((\\mathbb{R},d)\\). Allora, essa è limitata. <br> Attraverso il Teorema di Bolzano-Weierstrass, sappiamo che, poichè \\(\\{x_n\\}_{n \\in \\mathbb{N}}\\) è limitata, esiste una sottosuccessione \\(\\{x_{n_k}\\}_{k \\in \\mathbb{N}}\\) che converge a un certo limite \\(x \\in \\mathbb{R}\\). <br> Infine, se \\(\\{x_n\\}_{n \\in \\mathbb{N}}\\) è una successione di Cauchy e almeno una sua sottosuccessione converge, allora anche la successione originale converge. Abbiamo così dimostrato che \\((\\mathbb{R},d)\\) è uno spazio metrico completo, ossia che in \\((\\mathbb{R},d)\\) se una successione è di Cauchy allora essa converge. \\(\\blacksquare\\)"
                }
            ]
        },
        {
            "type": "paragraph",
            "text": "Un corollario del teorema estende la completezza a \\(\\mathbb{R^n}\\): <br> Nella sua formulazione più generale, il teorema può essere dimostrato tramite il caso \\(n=1\\): data una successione limitata in \\(\\mathbb{R}\\), la successione delle prime coordinate è una successione reale limitata e perciò essa ammette sottosuccessione convergente. Da questa possiamo estrarre una sottosottosuccessione (convergente) per la quale la seconda coordinata converga. Iterando questo procedimento per tutte le \\(n\\) coordinate si ottiene una \\(n\\) volte sottosuccessione della successione di partenza — che è a tutti gli effetti una sottosuccessione della successione di partenza — per la quale ogni coordinata è una successione convergente. Si è così ottenuta una sottosuccessione convergente della successione in \\(\\mathbb{R^n}\\)."
        }
    ]
}